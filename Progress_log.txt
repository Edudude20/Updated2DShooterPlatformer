Väliraportti 1

Ensimmäisten kahden viikon aikana olen saanut toteutettua projektiin suunnitelman mukaisesti
esinejärjestelmän ja pelaajan HUD:in, sekä joitain ylimääräisiä luokkia jotka paransivat koodin luettavuutta
ja tulevat helpottamaan myöhempien projektin vaiheiden toteuttamista. Keskeisin näistä luokista on
GamePos joka selkeytti pelimaailman osasten sijaintien käsittelyä ja mahdollisti muuttuvien ikkunakokojen
tukemisen.

Olen myös toteuttanut pelin päävalikon, taukovalikon ja pelaajan hävitessä esiin tulevan tappiovalikon,
sekä näihin liittyvän AnimatedButton-luokan joka sallii helpon erinäköisten nappien lisäämisen ja niiden
painamisesta seuraavien toimintojen määrittelyn.

Olen testannut kaikkia lisäämiäni uusia toiminnallisuuksia pääasiassa println-tulosteiden ja pelinaikaisen
tarkkailun avulla. Nämä toiminnallisuudet vaikuttaisivat toimivan hyvin tällä hetkellä. Pelaajan ja vihollisen
pickup- ja drop-metodien testaamiseen toteutin myös pari yksikkötestiä. Metodit läpäisevät yksikkötestit.

Yllä kuvattuja ominaisuuksia toteuttaessani esiintyi joitain NullPointerException-tyyppisiä virheitä,
mutta sain ne lopulta ratkaistua. Useita tämän tyylisiä virheitä esiintyi uudistaessani
pelin sijaintijärjestelmää käyttämään GamePos-luokkaa. Ehkä hankalin tähänastisista ongelmista
oli ScalaTest-tyyppisten yksikkötestien saaminen toimintaan. Yksikkötestit eivät toimi oikein
jos ne ajaa tavalliseen tapaan tiedoston kautta. Ne pitää ajaa peliohjelman suorituksen
aikana. Tämä onnistuu käyttämällä testiolion excecute-metodia.

Tähänastinen työmäärä on n. 35 tuntia.

Olen jonkin verran edellä suunniteltua aikataulua.

###########################################################################################################################################################

Väliraportti 2

Viimeisten kahden viikon aikana olen saanut toteutettua peliin levelSelection- ja asetus- sekä tallennusvalikot.
Valikoihin liittyviä uusia luokkia ovat grafiikkakirjaston valmista slideria hyödyntävä GameSlider, sekä täysin oma 
GameCheckBox-luokka. Asetusvalikon asetuksista huolehtii Settings-yksittäisolio. Sain myös toteutettua oman DWAsave 
tiedostoformaatin, jonka voisi sanoa olevan ihmisen luettavan formaatin ja tietokoneen luettavan formaatin välimaastossa.
Savehandler yksittäisolion saveGame- ja loadGame-metodit ovat toiminnassa, ja ne reagoivat korruptoituneisiin tiedostoihin
heittämällä CorruptedSaveFile-exceptionin.

Olen jälleen testannut uusia toimintoja println-komennon ja pelinaikaisen tarkkailun avulla. Kaikki vaikuttaisi toimivan hyvin. Tarkoituksenani on 
kuitenkin myös kirjoittaa lisää yksikkötestejä varsinkin tallennustiedostojen toiminnan testaamiseen.

LevelSelection-valikkoa toteuttaessani kohtasin joitakin outOfMemory-exceptioneita, jotka johtuivat siitä että
yritin luoda uutta suurikokoista pelioliota aina pelaajan vaihtaessa kenttää. Kun tämän huomasi, ongelman sai ratkaistua melko helposti.
LoadGame-metodi heitti myös välillä ehjien tiedostojen tapauksessa CorruptedSaveFileexceptionin, mutta sain myös tämän ongelman ratkaistua.
Olin mennyt käyttämään split-metodin erottimena regexiä "|" kun oikea muoto olisi ollut '|', mikä johti ongelmiin.

Tähän mennessä olen käyttänyt projektiin n. 50 tuntia.

Olen kolme viikkoa aikataulun edellä.

Seuraavaksi aion parannella joidenkin valikoiden ulkonäköä, testata tallennustiedostojen toimivuutta tarkemmin ja aloittaa vihollistyyppien
suunnittelua.
#############################################################################################################################################################

Väliraportti 3

Viimeisten muutaman viikon aikana en ole ehtinyt käyttämään projektiin yhtä paljon aikaa kuin normaalisti fysiikan tentin takia. Nyt tentti on
suoritettu ja aikaa löytyy jälleen. Tentin jälkeen sain toteutettua peliin vapaan kameran tilan. Painamalla m-näppäintä pelin aikana, pelaaja saa 
kameran täysin haltuunsa. Kameraa voi siirtää kaikkiin suuntiin ja zoomaus onnistuu. Olen myös jatkanut yksikkötestien laatimista.

Olen testannut uusia toimintoja pelinaikaisen tarkkailun avulla. Kaikki näyttää toimivan kuten pitää. Tähänastiset tallennustiedostojen yksikkötestit menevät yhtä lukuunottamatta läpi.

Uusia ominaisuuksia toteuttaessani en ole kohdannut erityisiä ongelmia.

Tähän mennessä projektiin on kulunut aikaa n. 55 tuntia.

Olen aikataulussa.

Seuraavaksi jatkan yksikkötestien laatimista ja pyrin luomaan pelaajaa seuraavan vihollistyypin.